---
---
Redovisning kmom03
=========================

Jag tyckte att det var ganska smidigt att jobba med det vertikala gridet. Jag tror inte att jag har arbetat med gridbaserade tekniker och det tog ett tag för mig att förstå hur det fungerade. Men när det väl satt så flöt det på bra. Det var enkelt att anpassa det för min sida och smidigt när man jobbade med responsivitet.

Det typografiskt horisontellt/baseline gridet var enkelt att implementera men lite bökigare att finjustera. På min "hem-sida" så har jag en bild och det tog lite tid att aligna texten under det med gridet. I övrigt så kändes det bra.

När jag valde typsnittet så körde jag med en serif-font, Bitter , på mina rubriker och en sans-serif-font, Noto Sans, på mina paragrafer och text. Jag ville ha två fonter som inte var allt för olika men att de samtidigt sticker ut lite från varandra. Valde dessa två då det var relativt lika men att den ena är serif och den andra sans-serif gör att det ändå går att se skillnad.

Hittills så har jag inte delat upp min kod i så många moduler, men det är något som jag planerar att göra i framtida kursmoment. Just nu har jag bara en för basen, en för generell layout en för regionerna och en för responsivitet. Den sistnämnda är den enda som står som helt oförändrad i mellan kursmoment två och tre. Men ska som sagt va så är det något jag ska jobba på i nästa kursmoment.

Att jobba med responsiviteten för hemsidan gick helt okey, men körde fast på vissa ställen. Att styla kolumnerna efter responsivitet gick bra, allt satte sig där jag ville. Men jag stötte på några småjobbiga problem där bredden för en kolumn blev högre än 100% vilket skapar en liten svart rand på höger sida. Lyckades få bort den för de flesta storlekarna men det kan hända att den dyker upp på vissa ställen.

I detta kursmoment har jag lärt mig mycket om olika typsnitt och skillnader på dessa. Känner mig dessutom ganska säker på hur man implementar de två olika gridbaserade teknikerna och hur de används. Känner även att jag lärt mig lite mer om hur man gör en hemsida responsiv, något som jag innan har tyckt vart svårt.
